# Motion under gravitation

Simulation mini-project

สอน Python อย่างไรให้นักเรียนมัธยมศึกษาตอนต้นทำโครงงานอย่างง่ายได้

วันที่ 19 - 21 เมษายน 2562 ณ มหาวิทยาลัยมหิดล ศาลายา

## Overview

โปรแกรมนี่เป็นแบบจำลองอย่างง่ายสำหรับศึกษาการเคลื่อนที่ของอนุภาคภายใต้อิทธิพลของแรงโน้มถ่วงตามกฎความโน้มถ่วงของนิวตันซึ่งแปรผันตรงกับผลคูณระหว่างมวลของอนุภาคทั้งสองตัวและแปรผักผันกับกำลังสองของระยะห่างระหว่างอนุภาคทั้งสอง ซึ่งโปรแกรมนี้ได้ใช้กฎการเคลื่อนที่ข้อที่สองของนิวตันเพื่อทำนายเส้นทางการเคลื่อนที่ของอนุภาคเท่านั้น ไม่ได้มีการใช้สูตรสำเร็จที่ได้จากทฤษฎีแต่อย่างใด

## Parameters

* `mass_i` คือมวลของอนุภาคตัวที่ i (อนุภาคตัวที่ 1 จะถูกตรึงให้อยู่กับที่ที่จุดกำเนิด)
* `position` เป็น list ซึ่งเก็บพิกัด x และ y ของอนุภาค
* `velocity` เป็น list ซึ่งเก็บองค์ประกอบของความเร็วตามแกน x และ y ของอนุภาค
* `acceleration` เป็น list ซึ่งเก็บองค์ประกอบของความเร่งตามแกน x และ y ของอนุภาค
* `timestep` เป็นระยะห่างระหว่างการคำนวณในแต่ละขั้น (ยิ่งกำหนดให้พารามิเตอร์นี้มีค่าน้อย การคำนวณที่ได้ยิ่งมีความละเอียดและถูกต้องมากขึ้น แต่ก็จะทำให้ simulation รันได้ช้าลงเช่นกัน)

## List of functions

* `distance(x,y)` จะ return ระยะห่างระหว่างจุด (x,y) กับจุดกำเนิด (0,0)
* `gravity(x,y)` จะ return ขนาดของแรงโน้มถ่วงระหว่างอนุภาคทั้งสองตัวตามกฎความโน้มถ่วงของนิวตันขณะที่อนุภาคตัวที่สองอยู่ที่จุด (x,y)
* `sine(x,y)` จะ return ค่า y/r เมื่อ r คือระยะห่างระหว่างอนุภาคทั้งสองตัว
* `cosine(x,y)` จะ return ค่า x/r เมื่อ r คือระยะห่างระหว่างอนุภาคทั้งสองตัว
* `tangent(x,y)` จะ return ค่า y/x

## How it works?

เมื่อโปรแกรมเริ่มทำงาน เต่าจะเคลื่อนที่ไปยังตำแหน่งเริ่มต้นตามที่กำหนดไว้ใน `position` แล้วเข้าไปทำงานใน loop ซึ่งมีขั้นตอนดังนี้

1. คำนวณหาขนาดของแรงโน้มถ่วงระหว่างอนุภาคทั้งสองตัว
1. หาความเร่งของอนุภาคตัวที่ 2 ตามกฎการเคลื่อนที่ของนิวตันเนื่องจากแรงโน้มถ่วงตามที่คำนวณได้ในข้อก่อนหน้า โดยจะแยกเป็นองค์กระกอบตามแนวแกน x และ y
1. นำความเร่งที่คำนวณได้ไปปรับค่าความเร็วของอนุภาคตัวที่ 2 ในแต่ละแนว
1. นำความเร็วที่คำนวณได้ไปหาตำแหน่งที่เปลี่ยนไปของอนุภาคตัวที่ 2 ในช่วงสั้น ๆ นี้
1. นำตำแหน่งที่เปลี่ยนไปไปบวกเข้ากับตำแหน่งปัจจุบันของอนุภาคตัวที่ 2 แล้วกำหนดให้ตำแหน่งใหม่นี้เป็นตำแหน่งที่อนุภาคตัวที่ 2 จะต้องเคลื่อนที่ไปหา
1. สั่งให้เค่าเคลื่อนที่ไปยังตำแหน่งใหม่ในข้อที่ผ่านมา

โดย loop นี้จะทำงานไปเรื่อย ๆ จนกว่าโปรแกรมจะถูกปิด

## Results

จากการรัน simulation นี้พบว่าอนุภาคตัวที่ 2 สามารถเคลื่อนที่ในแบบหลัก ๆ ดังนี้
* เคลื่อนที่เป็นวงรี โดยเมื่ออนุภาคตัวที่ 2 เคลื่อนที่เข้าใกล้ ๆ อนุภาคตัวที่ 1 มันจะเคลื่อนที่ด้วยความเร็วมากกว่าตอนที่มันที่อยู่ห่าง ๆ อนุภาคตัวที่ 1
* เคลื่อนที่เป็นวงกลมด้วยความเร็วขนาดคงที่

จริง ๆ แล้วอนุภาคตัวที่ 2 สามารถเคลื่อนที่แบบอื่น ๆ ได้อีก ยังไงทดลองปรับ parameter ต่าง ๆ ดูนะครับ ไม่แน่ว่าอาจจะเจอการเคลื่อนที่แบบแปลก ๆ ก็ได้นะครับ

## Suggestions for further development

เนื่องจากโปรแกรมนี้เป็น prototype จริง ๆ ทำให้ยังมีอีกหลาย ๆ จุดที่สามารถเพิ่มเติม / แก้ไขได้ เช่น
* ให้ user ทำการ input parameter ต่าง ๆ ในตอนเริ่มโปรแกรมเอง
* เพิ่มการแสดงค่าของตำแหน่ง ความเร็ว และความเร่งของอนุภาคตัวที่ 2 แบบ real-time บนหน้าจอ
* เลือกใช้ library อื่นนอกเหนือจาก `turtle` เพื่อทำให้การคำนวณและการแสดงผลทำได้เร็วขึ้นกว่านี้
* ปรับขั้นตอนการคำนวณในแต่ละขั้นให้มีความแม่นยำและรวดเร็วมากขึ้น ซึ่งอาจต้องอาศัยเทคนิคบางอย่างใน numerical methods มาช่วย

## Acknowledgement

งานนี้ขอขอบคุณอ.ปอเป็นอย่างมากทั้งไอเดียและคำแนะนำจนกระทั่งทำให้ผมสามารถเขียน prototype นี้ขึ้นมาได้สำเร็จ ถือว่า simulation นี้เป็นตัวแรกที่ทำได้ด้วยตัวเองซึ่งใช้อธิบายปรากฏการณ์ทางฟิสิกส์จริง ๆ แม้ว่าผมจะจบทางฟิสิกส์มาตรง ๆ ก็ตาม (ปกติจะถนัดแก้ปัญหาทางทฤษฎีมากกว่าการทำแบบจำลองครับ) ขอบพระคุณอาจารย์อีกครั้งจากใจจริงครับ และโปรแกรมนี้ได้ให้กำลังใจแบบอ้อม ๆ กับผมในการพัฒนา CT skills เรียบร้อยแล้วครับ :)

_WYSIWYG_

_2019.04.21 08:25PM_